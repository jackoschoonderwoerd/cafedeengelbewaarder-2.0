<p>

  Reizend met zijn gezin door Azie in 2011 belandde de Amsterdamse fotograaf PATRICK COOPER (1967) in de  relatief onbekende Chinese miljoenenstad CHONGQING. 
</p>
<p>

  Hij ontdekte daar TUYA STREET, een 1,25 km lange  straat waar werkelijk ieder gebouw van boven tot  onder van graffiti is voorzien. Tuya betekent graffiti in het chinees. Het waren vooral studenten van de  kunstacademie (die in deze straat gevestigd zat) die van de gemeente de opdracht kregen om de winkels, scholen en woningflats te beschilderen. Vaak gingen  ze daarbij uit van een vooraf goedgekeurd ontwerp, maar het gebeurde soms ook dat de graffiti spontaan onstond.  
</p>
<p>

  PATRICK COOPER keerde tussen 2012-2019 meerdere malen terug om deze unieke en bijzondere straat te documenteren. Hij zag de straat steeds populairder worden. Vanuit heel China komen jongeren speciaal  
  naar Tuya street om fotoâ€™s en selfies te maken die zij op chinese social media delen. 
</p>
<p>

  Inmiddels zijn een aantal gebouwen afgebroken om  plaats te maken voor hoogbouwflats en een metro station. Het is onduidelijk of de straat er over een  paar jaar nog zal zijn. 
</p>
